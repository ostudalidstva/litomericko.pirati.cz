---
title:	  "Piráti představují 7-bodový plán pro záchranu litoměřické nemocnice"
layout:	  post
category: blog
author:	  "Mikuláš Peksa"
image:	  checklist.jpg
tags:	  Nemocnice Referendum
date:	  2019-06-24
---
Piráti představují alternativu k ukvapeným a netransparentním snahám radniční koalice prodat městskou nemocnici.
Takové rozhodnutí může být přijato jedině z demokratické vůle občanů Litoměřic.
Proto představujeme **7-bodový plán**, který umožní informované rozhodnutí na základě skutečných dat a zvážení všech okolností.

Minulé týdny ukázaly řadu chyb v přípravách Rady města na urychlenou privatizaci městské nemocnice.
Rada města [pověřila](/Privatizace-mestske-nemocnice.html) místostarostu Karla Krejzu vypracováním nového znaleckého posudku na ocenění akcií.
Původní znalecký posudek totiž [nedával důvody](/Komentar-Kateriny-Stojanove-ke-znaleckemu-posudku.html) nemocnici privatizovat, jak jsme zjistili po té, co ho [radnice na naši žádost zveřejnila](Tutlani-pravdy-o-nemocnici.html).
Ke spěchu navíc není důvod, protože - navzdory tvrzením Rady a jí dosazeného vedení - nemocnice hospodaří se sice malým, ale [kladným výsledkem](/assets/pdf/Vyrocni_zprava_2018_web.pdf).
Její hospodaření by se navíc [mělo zlepšit](/Komentar-Mikulase-Peksy-Jak-politika-ministerstva-hybe-akciemi.html), až ministerstvo zdravotnictví představí svou metodiku DRG Restart.

### 7-bodový plán Pirátů pro litoměřickou nemocnici

* Vypsat dvouleté **moratorium na prodej akcií** nemocnice, aby bylo možno shromáždit potřebné informace
* Vypsat transparentní **výběrové řízení** na nové **nezávislé** vedení nemocnice
* Provést **nezávislý audit hospodaření** nemocnice a zveřejnit jeho výsledky
* Vypracovat a zveřejnit **městskou zdravotnickou koncepci**, která by určila minimální požadavky na poskytovanou péči
* Vytvořit a zveřejnit **předpověď hospodaření** uvažující novou metodiku ministerstva zdravotnictví **DRG Restart**
* Transparentně předložit **návrh smlouvy** o prodeji možnému novému vlastníkovi
* Uspořádat o možném **uzavření smlouvy** o prodeji **referendum**
